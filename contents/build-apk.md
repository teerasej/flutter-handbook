
# การสร้างไฟล์ APK (Android) ด้วย Android Studio

ในที่นี้จะเป็นขั้นตอนการสร้างไฟล์ APK สำหรับ Android ด้วย Android Studio จากการเปิดโปรเจค Flutter ที่เราสร้างไว้ใน Visual Studio Code 

## 1. การเปิดโปรเจค Flutter ใน Android Studio

1. เปิดโปรเจค Flutter ที่เราสร้างไว้ใน Visual Studio Code โดยการคลิกขวาที่โฟลเดอร์ของโปรเจค แล้วเลือก `Open in Android Studio`
2. (Optional) หากมีหน้าต่าง **Trust and open project `android`** ให้เลือก **Trust Project** แล้วคลิก **Open**
3. รอ Android Studio โหลดโปรเจคเสร็จ

## 2. การสร้างไฟล์ APK

### 1. เริ่มการสร้างไฟล์ APK

1. คลิกที่เมนู **Build** จากแถบเมนูด้านบน แล้วเลือก **Generate Signed App Bundle / APK...** 
2. จากหน้าต่าง เลือก **APK** แล้วคลิก **Next**
3. หากยังไม่มีไฟล์ keystore ให้ทำตามขั้นตอน 2A ด้านล่าง จนเสร็จสมบูรณ์ แล้วไปยังขั้นตอนถัดไป

### 2. การสร้างไฟล์ keystore

ไฟล์ keystore จะใช้สำหรับการเข้ารหัสไฟล์ APK ที่เราสร้างขึ้น โดยเราจะสร้างไฟล์ keystore ใหม่ในขั้นตอนนี้

> หากมีไฟล์ keystore อยู่แล้ว สามารถข้ามขั้นตอนนี้ไปได้

1. หากยังไม่มี Key ให้คลิกที่ **Create new...** แล้วกรอกข้อมูลให้ครบถ้วน
   1. Key Store Path: ระบุที่อยู่ของไฟล์ Key Store ที่จะเก็บ Key นี้
   2. Password: ระบุรหัสผ่านสำหรับ Key Store
   3. Key -> Alias: ระบุชื่อ Key นี้
   4. Key -> Password: ระบุรหัสผ่านสำหรับ Key นี้
   5. Key -> Validity (years): ระบุระยะเวลาที่ Key นี้มีอายุใช้งาน
   6. Key -> Certificate: ระบุข้อมูล First and Last Name เป็นอย่างน้อย
2. กดปุ่ม **Create** แล้วรอจนกว่าจะสร้าง Key เสร็จ

### 3. การสร้างไฟล์ APK ต่อ

4. ให้แน่ใจว่าได้เลือก Key ที่เราสร้างไว้ในขั้นตอนก่อนหน้า และใส่รหัสผ่านของ Key ให้ถูกต้อง
5. หากไม่ต้องการกลับมาใส่รหัสผ่านทุกครั้ง ให้ติ๊กที่ **Remember passwords** แล้วคลิก **Next**
6. กำหนดที่อยู่ของไฟล์ APK ที่เราจะสร้าง เช่น **Desktop** 
7. เลือก build type ที่เราต้องการสร้าง เช่น **release**
8. แล้วคลิก **Finish**
9. รอจนกว่าการสร้างไฟล์ APK จะเสร็จสมบูรณ์
10. ไฟล์ APK ที่สร้างขึ้นจะอยู่ในที่อยู่ที่เรากำหนดไว้ในขั้นตอนที่ 6

